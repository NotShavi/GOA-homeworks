<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>ატომი</title>
  </head>
  <body>
    <h1>ატომი</h1>
    <p>
      <b>ატომი</b>-ჩვეულებრივი მატერიის შემადგენელი <i>უმცირესი ერთეული</i>,
      რომელსაც ქიმიური ელემენტის თვისებები გააჩნია.[3] ყოველი მყარი სხეული,
      სითხე, აირი და პლაზმა შედგება
      <strong>ნეიტრალური ან იონიზირებული ატომებისაგან</strong>.
      <em>ატომები ძალიან მცირე ზომისაა</em>, მათი ჩვეულებრივი ზომა, დაახლოებით,
      100 პიკომეტრია (მეტრის ათმემილიარდედი მეტრულ სისტემაში),[4] თუმცა ატომებს
      მკაფიოდ განსაზღვრული საზღვრები არ გააჩნიათ და არსებობს მათი ზომების
      განსაზღვრის სხვადასხვა მეთოდი, რომლებიც განსხვავებულ, თუმცა მსგავს
      შეფასებებს იძლევიან.
    </p>
    <h2>ატომი ფილოსოფიაში</h2>
    <p>
      იდეა, რომ <b><i>მატერია ცალკეული ნაწილაკებისაგან შედგება</i></b
      >, ძალიან ძველია და ჩნდება ისეთ უძველეს კულტურებში, როგორებიცაა ბერძნული
      და ინდური.
      <strong
        ><em
          >სიტყვა „ატომი“ ძველ ბერძენ ფილოსოფოსთაგან იღებს სათავეს</em
        ></strong
      >, თუმცა იმის მაგივრად, რომ ეს იდეები მტკიცებულებებითა და ექსპერიმენტებით
      გაემყარებინათ, მათ ფილოსოფიურ და თეოლოგიურ მსჯელობებში იყენებდნენ, რის
      შედეგადაც მათი შეხედულებები იმის შესახებ თუ რას ჰგავდნენ ატომები და როგორ
      მოქმედებდნენ ისინი მცდარი იყო.
    </p>
    <h2>პირველ მტკიცებულებებზე დაფუძნებული თეორია</h2>
    <b
      >ადრეულ 1800-იან წლებში, ჯონ დალტონმა ატომების კონცეფცია იმის ასახსნელად
      გამოიყენა, თუ რატომ რეაგირებენ ქიმიური ელემენტები ყოველთვის მცირე მთელი
      რიცხვების პროპორციებად (ჯერად ფარდობათა კანონი). მაგალითად, არსებობს ორი
      ტიპის კალის ოქსიდი: პირველი მათგანი შეიცავს 88,1% კალასა და 11,9%
      ჟანგბადს, ხოლო მეორე — 78,7% კალასა და 21,3% ჟანგბადს (შესაბამისად, კალა
      (II)-ის ოქსიდი და კალის დიოქსიდი).</b
    ><em
      >ეს ნიშნავს, რომ 100 გრამი კალა უერთდება 13,5 ან 27 გრამ ჟანგბადს. 13,5 და
      27 1:2-ის შესაბამისი პროპორციაა, რაც მცირე მთელი რიცხვების თანაფარდობას
      წარმოადგენს. ქიმიისათვის საერთო ამ ნიმუშმა დალტონს მიანიშნა, რომ
      ელემენტები ერთმანეთთან შემადგენელი ნაწილების, სხვა სიტყვებით, ატომების
      მთელი რიცხვების ჯერადი რაოდენობებით რეაგირებდნენ. კალის ოქსიდების
      შემთხვევაში, კალის ერთი ატომი უერთდებოდა ჟანგბადის ერთ ან ორ ატომს.</em
    >
    <h3>ბროუნის მოძრაობა</h3>
    <strong
      ><u
        >1827 წელს, ბოტანიკოსმა რობერტ ბროუნმა, რომელიც მიკროსკოპის გამოყენებით
        წყალში მოტივტივე მტვრის მარცვლებს აკვირვებოდა, აღმოაჩინა, რომ მათი
        მოძრაობა თითქმის მთლიანად არაპროგნოზირებადი იყო. ეს ფენომენი „ბროუნის
        მოძრაობის“ სახელითაა ცნობილი. იფიქრეს, რომ ეს მარცვლებზე წყლის
        მოლეკულების მოქმედებით იყო გამოწვეული. 1905 წელს ალბერტ აინშტაინმა
        დაამტკიცა სიმართლე ამ მოლეკულებისა და მათი მოძრაობის შესახებ ბროუნის
        მოძრაობის პირველი სტატისტიკური ფიზიკის ანალიზის წარმოების შედეგად.</u
      ></strong
    >
  </body>
</html>
